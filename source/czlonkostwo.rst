Członkostwo
===========
Propaganda
----------

Koło Naukowe ŻUBR z chęcią powita w swym gronie nowe, chętne nauczenia się operowania systemami opartymi na jądrze Linux oraz zainteresowanymi tematyką wolnego oprogramowania osoby.

 -  Wszystkiego się nauczysz - będziesz pod opieką ludzi którzy wolnym oprogramowaniem zajmują się na codzień, jeżeli chcesz się rozwijać w tym kierunku albo szukasz czegoś dla siebie - świetnie trafiłeś.
 - Wystarczy chcieć - kapitałem jaki posiadasz ty i my jest wolny czas. Same chęci wystarczą, żebyś nauczył się sprawnie korzystać z dobrodziejstw wolnego oprogramowania
 - Bądź świadomym użytkownikiem - tak jak nie kupiłbyś swoim dzieciom hamburgerów z mięsa oddzielanego mechanicznie ze znanego dyskontu, czy parówek w cenie porównywalnej do butelki wody mineralnej, tak równie rozsądnie byłoby patrzeć bardziej wnikliwie na programy jakich używasz.
 - Już teraz korzystasz z wolnego oprogramowania - Najprawdopodobniej nazwy jak Firefox, VLC czy Audacity coś Ci mówią
 - Zobacz od kuchni jak wygląda organizacja wydarzeń związanych z wolnym oprogramowaniem i współpraca z fundacją wolnego oprogramowania, poznaj innych, ambitnych ludzi i sprawdź się jako wolontariusz
 - To niepowtarzalna okazja poznać młodych ludzi będących entuzjastami otwartych rozwiązań, dbających o bezpieczeństwo swoich komputerów oraz szanujących swoją i cudzą wolność w cyberświecie.

Rekrutacja
----------

 - Bezwzględnie każdy jest mile widziany, preferowani są studenci z wydziałów Informatyki, Elektroniki i Telekomunikacji, Mechatroniki i Elektrycznego, aczkolwiek to nie jest żaden wymóg.
 - Nie mamy żadnego grafika, jeżeli jesteś chętny coś porobić a miałeś jakąś styczność z programami graficznymi, to już się nadajesz - aż takie mamy braki.
 - Szukamy ludzi którzy umieją pisać po polsku na poziomie polibuda+
 - Jak programujesz/adminujesz czy jesteś power userem systemu GNU/Linux to będziesz czuł się tu dobrze

Zasady członkostwa
------------------

**Zgodnie z 5 punktem regulaminu Koła Naukowego ŻUBR:**

1. Członkami lub Sympatykami Koła Naukowego mogą zostać studenci/doktoranci zainteresowani problematyką wymienioną w par. 5.2.
2. Sympatykami Koła Naukowego są studenci/doktoranci biorący udział w życiu koła na zasadach określonych w punkcie 3
3. W strukturze Koła Naukowego wyróżnia się:
    a) Sympatyków Koła – osoby uczestniczące w spotkaniach Koła, szkoleniach, wyjazdach organizowanych przez Koło, lecz nie wykazujących się własną aktywnością na rzecz Koła,
    b) Członków Koła - osoby wykazujące się własną aktywnością na rzecz Koła.
4. Podstawą do pozbawienia członkostwa w Kole Naukowym jest:
    a) zaniechanie aktywnego udziału w pracy Koła Naukowego (przez okres dłuższy niż 2 miesiące),
    b) ukaranie dyscyplinarne lub w postępowaniu karnym, bądź w postępowaniu w sprawach o wykroczenia, o ile orzeczenie stanowi podstawę do pozbawienia członkostwa.
5. Przyjęcie do koła wiąże się z uzupełnieniem formularza zawartego w Załączniku 1. danymi osobowymi wymaganymi do identyfikacji studenta oraz kontaktu z nim.
6. Skreślenie studenta/doktoranta z listy Członków Koła Naukowego następuje na podstawie wniosku władz Koła Naukowego przy braku aktywności Członka Koła. Władze Koła są zobligowane do poinformowania Opiekuna Koła o zaistniałym fakcie.
7. Członkostwo w Kole Naukowym wygasa przy niestawieniu się na spotkania Koła przez okres dłuższy niż 3 miesiące.
8. Członek Koła może zrezygnować z przynależności do Koła składając oświadczenie w formie pisemnej Przewodniczącemu Koła
